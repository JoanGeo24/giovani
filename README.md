# ergasiamathesis2

Εργάζεστε στην ομάδα τεχνολογικής υποστήριξης της Εθνικής Λυρικής Σκηνής και μόλις σας έχει ανατεθεί να ετοιμάσετε την ιστοσελίδα της για την επόμενη παράσταση.

Η ομάδα των σχεδιαστών ετοίμασε το animated αρχείο giovani.gif αρχείο (μπορείτε να το ανοίξετε με τον browser) το οποίο δείχνει δυναμικά χαρακτηριστικά της αναμενόμενης συμπεριφοράς της σελίδας.

Επίσης δίνεται το αρχείο index.html με το περιεχόμενο της σελίδας και τις πληροφορίες της παράστασης (σύνοψη, συντελεστές, ημερομηνίες, κλπ) που μας έδωσε η διεύθυνση του θεάτρου.

Ζητείται να δημιουργήσετε ένα αρχείο mystyle.css, ώστε η σελίδα να έχει συμπεριφορά όσο το δυνατόν πιο κοντά σε αυτή που φαίνεται στο αρχείο .gif. Μην κάνετε καμιά παρέμβαση στο αρχείο index.html

Βοηθητικές οδηγίες:
Να χρησιμοποιήσετε στο banner την εικόνα που θα βρείτε στο σύνδεσμο: Don Giovanni
Να χρησιμοποιήσετε την γραμματοσειρά Comfortaa η οποία βρίσκεται στο google fonts API. Η γραμματοσειρά αυτή έχει ήδη ενσωματωθεί στο αρχείο index.html
Να ορίσετε το ύψος της εικόνας στο banner στα 140px
Να ορίσετε το ελάχιστο πλάτος του στοιχείου της κλάσης .card στα 150px
Να προσέξετε ιδιαίτερα τη συμπεριφορά των στοιχείων η οποία αλλάζει όταν το ποντίκι υπερίπταται πάνω τους (hover).
UPDATE 30/12: Δείτε εδώ μία προεπισκόπηση της σελιδας που σας ζητείται να υλοποιήσετε.
UPDATE 5/1/2021 Διευκρινίσεις:
Ο στόχος της άσκησης είναι να μπορέσετε να φτιάξετε τη ζητούμενη σελίδα μαζί με κάποιες λειτουργίες, όσο πιο κοντά γίνεται στο animated αρχείο που δίνεται. Είναι κάτι που ζητείται από τους προγραμματιστές μιας σελίδας και στην πράξη. Πέρα από τις βοηθητικές οδηγίες παραπάνω, δεν χρειάζεται να ορίσετε κάτι με συγκεκριμένη τιμή. 
Αντίστοιχα και στην αξιολόγηση, θα πρέπει να είσαστε επιεικείς, γιατί ακριβώς δεν έχουν δοθεί συγκεκριμένες τιμές πέρα από τις τιμές που έχουν αναφερθεί παραπάνω. Για παράδειγμα δεν υπάρχει "σωστή" καμπυλότητα στις γωνίες, αρκεί να υπάρχει καμπυλότητα. 
Ακολουθεί μια λίστα με διευκρινίσεις όπως αυτές προέκυψαν από τη συζήτηση στο φόρουμ.

Προσέξτε να υπάρχει εσοχή μετά τον τίτλο της Σύνοψης όπως και στο πρωτότυπο.
Το μέγεθος της γραμματοσειράς θα πρέπει να είναι κοντά στο πρωτότυπο. Το σημαντικό εδώ είναι να προσέξετε τη μεταξύ τους διαφορά στο μέγεθος των στοιχείων της σελίδας, με τον τίτλο "Ντον Τζιοβάννι" να χρησιμοποιεί τα μεγαλύτερα στοιχεία, ενώ η λίστα των συντελεστών να χρησιμοποιεί τα μικρότερα στοιχεία. Τα χρώματα που έχουν χρησιμοποιηθεί στο πρωτότυπο είναι το άσπρο, μαύρο, γκρίζο, και πορτοκαλί. Οποιαδήποτε απόχρωση αυτών των χρωμάτων θα πρέπει να θεωρηθεί ως σωστή κατά την αξιολόγηση.
Οι αποστάσεις όπως του Bullet ή των αποστάσεων μεταξύ των συντελεστών ή των εσοχών ή το μέγεθος του τίτλου θα πρέπει να είναι κοντά στο πρωτότυπο. Δεν θα πρέπει να κοπούν μονάδες αν διαφέρουν λίγο.
Οι ώρες των παραστάσεων εμφανίζονται μόνο όταν το ποντίκι διέρχεται πάνω από τις ημερομηνίες.
Εκτός από τις ημερομηνίες των παραστάσεων, ελέγξτε τη λειτουργία των αντικειμένων "Σύνοψη", "Συντελεστές", "opera-online" και "Διαβάστε περισσότερα", όπως αυτή εμφανίζεται στο πρωτότυπο.
To hr πρέπει να εμφανιστεί με γκρίζο χρώμα και σε κοντινό μέγεθος με το πρωτότυπο. (οποιαδήποτε απόχρωση του γκρίζου θα πρέπει να θεωρηθεί σωστή)
